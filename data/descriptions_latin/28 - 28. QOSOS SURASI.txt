Bu surai karimada Muso alayhissalom qissalari batafsil kelgani uchun, unga «Qosos» («Qissa») nomi berilgan. Qosos surasi musulmonlar Makkada gʻoyat ogʻir kunlarni boshlaridan kechirayotgan bir paytda nozil boʻlgan. Shu sababli oʻzidan avval kelgan Shuaro va Naml suralariga oʻxshab ketadi. Ushbu uch surai karima Qurʼoni Karimda qanday joylashtirilgan boʻlsa, shu tartibda birin-ketin nozil etilgan.

Imom Olusiy oʻzining «Ruhul maʼoniy» nomli tafsirida keltirishicha, Abdulloh ibn Abbos va Jobir ibn Zayd roziyallohu anhular: «Avval Shuaro surasi, soʻngra «Naml», undan keyin Qosos surasi nozil boʻldi», – degan ekanlar.