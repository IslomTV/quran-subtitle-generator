Makkada nozil boʻlgan. 26 oyatdan iborat.

Ushbu surai karimaning nomi ham oʻzining birinchi oyatidagi soʻzdan olingan. «Gʻoshiya» – «oʻrab, bosib oluvchi» degan maʼnoni anglatadi. Qiyomat kuni shu nom bilan ham nomlanadi. Chunki u Kun oʻz dahshati ila hamma narsani oʻrab, bosib oladi.

Gʻoshiya surasi makkiy suralardan boʻlib, uning muolaja qilgan mavzusi asosan ikkiga boʻlinadi. Suraning birinchi boʻlagi qiyomat kuni, uning ahvollari va dahshatlarini, u kunda kofirga boʻladigan azob-uqubatlarni va moʻminga boʻladigan izzat-ikromlarni bayon qiladi.