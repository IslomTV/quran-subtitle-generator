Arab tilida «ankabut» soʻzi «oʻrgimchak» maʼnosini ifoda qiladi. Surai karimaning bunday nomlanishiga sabab, unda oʻrgimchak misol qilib keltirilgandir. Surai karimaning 41-oyatida Alloh taolo: «Allohni qoʻyib, oʻzga valiylar tutganlarning misoli oʻziga uy tutgan oʻrgimchakka oʻxshaydir. Holbuki, eng zaif uy oʻrgimchakning uyasidir. Koshki, bilsalar edi», – deydi.

Boshqa makkiy suralar kabi, ushbu surada ham iymon, aqiyda, moʻmin bilan kofir, shirk bilan kufr orasidagi farq kabi mavzular muolaja qilinadi.