Ushbu surai sharifaga oʻzining avvalida kelgan, alifbo harflaridan biri boʻlgan «Qof» ism etib ixtiyor etilgan.

Qof surasi Makkada nozil boʻlgan suralarning ichida oʻzining shiddati, qalblarni larzaga solishi bilan ajralib turadi. Bu sura kuchli xitoblar ila insonning koʻzini ochib, unga oʻlimni, qayta tirilishni, hisob-kitobni va jannat-doʻzaxni eslatadi.

Sura qasam bilan boshlanib, paygʻambarlikni va oʻlgandan soʻng tirilishni inkor qiluvchi mushriklarni qoralaydi. Qurʼoni Karim bu muhim masalani muolaja qilibgina qolmaydi, balki izdan chiqqan, adashgan qabilalarni tarbiyalab, toʻgʻri yoʻlga solishga ham harakat qiladi.

Makkada nozil boʻlgan. 45 oyatdan iborat.