Etti oyatdan iborat bu sura Makkada nozil boʻlgan. U «Fotiha», yaʼni «Ochuvchi sura» deb ataladi. Qurʼondagi suralarning joylashish tartibida avvalgi oʻrinda turgani va qisqa boʼlishiga qaramasdan Qurʼonning asosiy maʼno-mohiyatini oʻzida mujassam etgani uchun ham u Qurʼon mazmunini «Ochuvchi» deb nomlangan. Bu surada yagona Allohga boʻlgan eʼtiqod, Uning oʻzigagina ibodat qilish, oxirat kuni borligiga ishonish, yolgiz Allohniig oʻzidan madad-yordam soʻrash, haq din va toʻgʻri yoʻlni Uning oʻzigina koʻrsata olishiga iymon keltirish kabi Islom dinining asosiy talablari oʻz aksini topgan. Shuning uchun bu surani «Ummul-Qurʼon» — «Qurʼonning onasi — asli» deb ham ataydilar.