Bu sura oʻttiz oyatdan iborat boʻlib, Makkada nozil qilingandir.

U Qurʼoni Karimning shak-shubhasiz Alloh taolo tomonidan Muhammad alayhis-salomga tushirilgan Kitob ekanini taʼkidlash bilan boshlanib, «Uni Muhammadning oʻzi toʻqib olgan», deydigan mushriklarning soʻzlari yolgʻon ekanligi uqtiriladi.

Soʻngra «Mana shu hayotdan boshqa hayot yoʻq, hech qachon qayta tirilmaymiz», degan kimsalarning soʻzlari aniq hujjatlar bilan rad etilib, oxirat va qiyomat haq ekanligi hamda hayotlarini iymon va ezgu amallar qilish bilan oʻtkargan moʻminlar uchun Allohning ajru-mukofotlari borligi, hayoti dunyoda Allohni unutgan kimsalarni esa u kunda Alloh ham «unutib» qoʻyishi haqida xabar beriladi.

Sura ana oʻsha hisob-kitob kuni kechadigan ahvolni tasvirlash bilan nihoyalanadi.

Bu surada sajda oyati mavjud boʻlgani sababli uni «Sajda» surasi deb nomlangandir.