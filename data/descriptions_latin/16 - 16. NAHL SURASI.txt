Bu sura Makkada nozil qilingan boʻlib, bir yuz yigirma sakkiz oyatdir. U qiyomat soati yaqinlashib qolgani haqida xabar berish bilan boshlanadi. 
Soʻngra Tangri taolo oʻzining yakka-yolgʻiz ekani, erdagi jonli-jonsiz butlar Unga sherik boʻlolmasliklari xususida ogohlantiradi va eru osmonlar, dengizlar, togʻlar, vodiy va vohalar, osmondan tushib erni koʻkartirayotgan yomgʻir, erdan unib chiqib, osmonga intilayotgan nabotot, dengizlarda suzib borayotgan kemalar, kechalarda yoʻlovchi musofirlar uchun mayoq boʻlgan yulduzlar va xususan bir tomchi suvdan yaralib butun borliqdan aziz va mukarram boʻlgan inson bularning barchasi bir dono va bilimdon Yaratguvchi Zot borligiga dalolat qilib turishi toʻgʻrisida uqtiriladi. 
Soʻngra Alloh taolo ato etgan behisob neʼmatlarning shukrini ado qilish lozimligi, kufroni neʼmat qilgan koʻrnamak kimsalarning oqibati halokat ekanligini bayon qiluvchi oyatlar keltiriladi. Sura nihoyasida paygʻambar alayhis-salom va u kishining ummatlariga Allohning diniga ilmu hikmat va chiroyli pand-nasihat qilish bilan daʼvat etish hamda bu daʼvat yoʻlida chekiladigan jabru jafolarga sabr-toqat qilish amr etiladi. Tangri taoloning ojiz va moʻʼjiz maxluqi boʻlmish asalari xususida, uning ibratli hayot tarzi haqida hikoya qiladigan oyatlar oʻrin olgani uchun u «Nahl» — «Asalari» surasi deb atalgandir.