Bu sura Soff surasidan soʻng nozil boʻlgan. Mavzusi Soff surasida koʻtarilgan masalalarga oʻxshash, lekin boshqacha, oʻziga xos uslub bilan muolaja qilinadi. Suraning nomidan ham maʼlum boʻlib turibdiki, unda juma namozi haqida soʻz ketadi. «Juma» – oʻzbek va boshqa turkiy tillarda arabcha «jumuʼa» soʻzining bir oz buzib talaffuz etilishidir. «Jumuʼa» soʻzi aslida «jamʼ» («jamlanish») soʻzidan olingan. Chunki juma kuni musulmonlar oʻzlarining ommaviy katta jamoatli namozlariga jamlanadilar. Alloh taolo musulmon bandalariga bu jamoat namozining aynan shu kunda oʻqilishini farz qilgan.

Surai karima Islom dini insoniyat uchun Allohning rahmati ekanini, ushbu din ila arablar shirk va zalolatdan xalos boʻlganliklarini, bu din bashariyatning barcha dardlariga malham ekanini bayon qiladi.

Madinada nozil boʻlgan. 11 oyatdan iborat.