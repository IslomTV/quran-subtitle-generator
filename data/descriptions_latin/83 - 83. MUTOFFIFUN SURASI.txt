Ushbu surai karimaning nomi «Mutoffifun» oʻzining birinchi oyatidan olingandir. «Mutoffifun» soʻzini bizning tilimizga, ushbu surai karima maʼnosini eʼtiborga olganda, «oʻlchovdan urib qoluvchilar» deb tarjima qilish mumkin. «Mutoffifun» soʻzining asl oʻzagi «tofif» boʻlib, «ozgina narsa» degan maʼnoni anglatadi. Savdo, oldi-berdi paytida oʻlchovdan urib qoluvchi ham oz-ozdan urib qoladi. Agar u oʻlchovda koʻp urib qolsa, xaridor bilib qolishi mumkin.

Suraning «Mutoffifun» – «oʻlchovdan urib qoluvchilar» deb nomlanishidan ham unda ushbu qabih va harom ish haqida soʻz ketishi bilinib turibdi.

Makkada nozil boʻlgan. 36 oyatdan iborat.