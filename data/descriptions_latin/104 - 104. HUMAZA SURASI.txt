Makkada nozil boʻlgan. 9 oyatdan iborat.

Suraning birinchi oyatidagi «humaza» soʻzi unga nom boʻlib qolgan. «Humaza» soʻzi «gʻiybat ila odamlarning obroʻsini koʻp toʻkuvchi» degan maʼnoni anglatadi.

Bu surai karima boylik baʼzi odamlarni tugʻyonga olib kelishi, oʻzgalarni pisand qilmay qoʻyishlari, balki ularni kamsitib, masxara qilishlari haqida soʻz yuritadi. Boylikka oʻch odam hamma narsani pul bilan oʻlchaydigan boʻlib qoladi. Hatto pulim meni dunyoda abadiy qoldiradi, degan eʼtiqodga ham olib keladi. Lekin buning oqibati yaxshi boʻlmaydi.