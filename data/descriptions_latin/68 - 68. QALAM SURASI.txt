Ushbu suraning nomi uning birinchi oyatidagi «qalam» soʻzidan olingan. Alloh taolo unda qalam bilan qasam ichgan.

Qalam surasi ham aqiyda va iymon aslini oʻz ichiga oluvchi makkiy suralardan boʻlib, uch asosiy mavzuni yoritadi:

1. Paygʻambarlik masalasi va Makka kofirlarining Muhammad sollallohu alayhi vasallamning daʼvatlariga shubha bilan qarashlari.

2. Bogʻ egalarining qissasi. Bu qissadan murod kufrning natijasini kishilarga anglatish, oxiratda Alloh taolo musulmonlar va gunohkorlar uchun tayyorlab qoʻygan narsalarga eʼtiborni tortishdir.

3. Muhammad sollallohu alayhi vasallamning haqiqiy paygʻambar ekanliklarini isbotlash.

Surai karima Nabiy alayhissalomning qadr-qiymatlari ulugʻligi mushriklar qilgan tuhmatlardan pok boʻlib, oliy axloq egasi ekanliklarini taʼkidlovchi qasam ila boshlanadi.

Makkada nozil boʻlgan. 52 oyatdan iborat.