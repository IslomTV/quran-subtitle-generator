Ushbu surai karimaga ism boʻlib qolgan «tahrim» soʻzining lugʻaviy maʼnosi «harom qilish»dir.

Bu surai karima Nabiy alayhissalomning oilalariga taalluqli masalalar va hukmlarni muolaja qiladi. Nabiy alayhissalomning moʻminlarning onalari boʻlmish pokiza ayollari haqida soʻz yuritadi.

Nabiy alayhissalom baʼzi xotinlarining roziligini oʻylab, oʻzlariga Alloh taolo halol qilgan narsani oʻzlaricha harom qilgan edilar. Sura mana shu ishning durust boʻlmaganini bayon qilish bilan boshlanadi.

Madinada nozil boʻlgan. 12 oyatdan iborat.