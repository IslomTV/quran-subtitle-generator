«Mumtahina» soʻzining maʼnosi «imtihon qiluvchi ayol»dir. Sura ichida «Moʻmin boʻldim», deb kelgan ayollarning iymonini imtihon qilib koʻrishga buyruq bor.

Baʼzi rivoyatlarda bu sura «Mumtahana» deb ham nom olgani aytilgan. U holda «imtihon qilingan ayol» maʼnosini anglatadi.

Madinada nozil boʻlgan boshqa suralar kabi bu sura ham shariat hukmlari haqida soʻz yuritadi. Suraning asosiy mavzusi Alloh uchun yaxshi koʻrish va Alloh uchun yomon koʻrishdir. Chunki iymonli kishi birovga muhabbat qoʻysa, Alloh uchun qoʻyadi. Va, aksincha, birovni yoqtirmasa, Alloh uchun yoqtirmaydi.

Madinada nozil boʻlgan. 13 oyatdan iborat.