Madinada nozil boʻlgan. 3 oyatdan iborat.

Ushbu surai karimaning nomi oʻzining birinchi oyatidagi «Izaa jaaʼa nasrullohi» jumlasidan olingan. «Nasr» – «nusrat», «gʻalaba», «yordam» degan maʼnolarni anglatadi. Har bir ishda Alloh taoloning nusrati boʻlmasa, bir narsaga erishib boʻlmaydi. Ayniqsa, fath kabi ulkan hodisalar faqatgina U Zotning nusrati ila boʻladi. Ushbu surai karimada Alloh taolo Nabiy sollallohu alayhi vasallamga xitob qilib, u zotga Oʻzi bergan neʼmatni eslatmoqda va nasr kelganda, gʻalabaga erishilganda oʻzni qanday tutish kerakligini oʻrgatmoqda.