Ushbu surai karima boshqa madaniy suralar kabi, shariat hukmlariga, ibodatga, odob-axloqqa, muomala va shunga oʻxshash narsalarga ahamiyat beradi. Bu surada Nabiy alayhissalomning nomlarini abadiylashtirish, u zot oxirgi paygʻambar ekanliklari, u zot ila nabiylik tugagani, u zot omonatli va sodiq ekanliklari, u zotga ergashganlar toʻgʻri yoʻlda boʻlishlari, ular ilohiy hidoyat sohiblari ekanliklari haqida soʻz ketadi. Shuning uchun va suraning ikkinchi oyatida «…va Muhammadga nozil qilingan narsaga…» degan jumla kelgani uchun ham ushbu muborak sura Muhammad surasi deb nomlanadi.

Bu suraning ikkinchi nomi «Qitol»dir. Allohning dushmanlariga qarshi sahobalar olib borgan qitollar (urushlar, janglar) ushbu suraning asosiy mavzusi boʻlgani uchun ham, unga shu nom berilgan.

Madinada nozil boʻlgan. 38 oyatdan iborat.