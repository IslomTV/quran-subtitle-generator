Bu surai karimaga oʻzidagi uchinchi oyatning «Kitaabun fussilat ayatuhu» jumlasidagi «fussilat» soʻzi nom qilib olingan. «Fussilat» soʻzi «mufassal bayon qilingan» degan maʼnoni anglatadi. Bu maʼno Qurʼoni Karim oyatlariga berilgan ilohiy vasfdir. Darhaqiqat, Alloh taolo Qurʼoni Karimning bu surasi oyatlarida Oʻzining Biru Borligiga, cheksiz qudratiga, ulugʻligiga, yaratuvchiligiga hujjat va dalillarni batafsil bayon qilgandir.

Surada Alloh taoloning vahdoniyati, olamlarni yaratishi, paygʻambarlik, qayta tirilish va jazolashu, mukofotlash haqida ham soʻz ketadi.

Makkada nozil boʻlgan. 54 oyatdan iborat.