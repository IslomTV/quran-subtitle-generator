Ushbu suraning nomi oʻzining birinchi oyatidagi «infatorot» soʻzidan olingan boʻlib, bu soʻz «yorilish» degan maʼnoni anglatadi.

Infitor surasida ham oʻzidan avvalgi Takvir surasidagi kabi qiyomat haqida soʻz yuritiladi. Lekin bu erda oʻziga xos uslubda va oʻziga xos ohangda soʻz ketadi. Bu sura gʻururga ketgan insonga xitob qiladi. Dinni, qiyomatni yolgʻonga chiqarmaslikka undaydi. Agar bu narsalarni unutib qoʻysa ham, unga biriktirib qoʻyilgan farishtalar hech narsani qoldirmay yozib borishini, qiyomat kuni esa hisob-kitob boʻlishini eslatadi. Yaxshilarning oqibati nima boʻlishi ham bu surai karimada oʻziga xos ravishda zikr qilinadi.

Makkada nozil boʻlgan. 19 oyatdan iborat.