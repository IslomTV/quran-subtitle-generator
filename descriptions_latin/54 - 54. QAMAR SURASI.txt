Bu surai karimaning «Qamar» («Oy») surasi deb nom olishining sababi – Alloh bu surada Nabiy alayhissalomning moʻʼjizalari sifatida oyning yorilgani haqidagi ulkan hodisani hikoya qiladi.

Imom Buxoriy rivoyat qilishlaricha, Makka ahli Muhammad alayhissalomdan haqiqiy paygʻambar ekanliklariga dalil sifatida hujjat-moʻʼjiza koʻrsatishni soʻradilar. Rasululloh sollallohu alayhi vasallam duo qildilar. Alloh taolo u kishining duolarini qabul qildi va oy ikkiga boʻlindi. Ikki boʻlakning orasida Hiro gʻori koʻrinib turardi.

Makkada nozil boʻlgan. 55 oyatdan iborat.