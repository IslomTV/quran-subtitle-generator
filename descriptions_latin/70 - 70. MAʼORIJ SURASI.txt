Bu surai karimaning nomi oʻzining uchinchi oyatidagi «maʼorij» soʻzidan olingan. «Maʼorij» «meʼroj» soʻzidan olingan boʻlib, «meʼrojlar» – «yuqoriga chiqadigan yoʻl» degan maʼnoni anglatadi. Bu surada Alloh taolo «meʼrojlar egasi» deb vasf qilingandir. Yaʼni Alloh taolo farishtalar osmonga chiqib, tushadigan meʼrojlar egasidir, degani.

Bu surai karima ham Islom aqiydasining aslini muolaja qiladi. Alloh taolo qiyomat va uning dahshatlari, oxiratdagi saodat hamda baxtsizlik, rohat va azob, moʻmin va gunohkor bandalarning u erdagi holi xususida Oʻz bandalarini ogohlantiradi.

Suraning asosiy mavzusi Makka kofirlarining qiyomatda qayta tirilishni inkor etishlari, janobi Paygʻambarimiz Rasululloh sollallohu alayhi vasallamning daʼvatlarini masxara qilishlari haqidadir.

Makkada nozil boʻlgan. 44 oyatdan iborat.