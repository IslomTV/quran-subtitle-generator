Makkada nozil boʻlgan. 4 oyatdan iborat.

Ushbu suraning nomi oʻzining birinchi oyatidan olingan. Quraysh eng hurmatli, eng qadrli arab qabilasi hisoblanadi. Ushbu surada Alloh taolo Quraysh qabilasiga Oʻzi bergan ulugʻ neʼmatlarni eslatib, mazkur neʼmatlar shukronasiga ular Alloh taologa, Qurayshga izzat-ikrom keltirgan baytning Robbiga ibodat qilmoqlari lozim ekanini eslatadi.