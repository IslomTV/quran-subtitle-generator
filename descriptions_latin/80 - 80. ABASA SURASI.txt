«Abasa» soʻzi «yuz burishtirdi» degan maʼnoni bildiradi. Ushbu surai karima mazkur soʻz bilan boshlangani uchun unga nom ham boʻlib qolgan.

Abasa surasi makkiy suralardan boʻlib, aqiyda va paygʻambarlikka tegishli masalalarni muolaja qiladi. Shuningdek, unda insonni yaratishdagi, nabototdagi va taomdagi dalillar orqali Alloh taoloning Biru Borligi isbot etiladi. Yana Abasa surasida qiyomat kuni va uning dahshatlari haqida ham soʻz ketadi.

Makkada nozil boʻlgan. 42 oyatdan iborat.