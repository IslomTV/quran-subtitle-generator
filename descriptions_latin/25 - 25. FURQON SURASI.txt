Makkada nozil qilingan bu sura etmish etti oyatdan iboratdir.

Sura ushbu Furqonni — haq bilan botilni ajratib berguvchi Kitobni Muhammad alayhis-salomga Buyuk Tangri nozil qilganini taʼkidlash bilan boshlanadi.

Soʻngra: «Nega paygʻambar farishta emas, balki oddiy odamlarga oʻxshab taom eb, bozorlarda yuradigan insondan boʻlar ekan», deydigan sarkash mushriklarning daʼvolari qatʼiy hujjatlar bilan rad etiladi.

Yana bu surada dohiy «doʻst»larning vasvasalariga uchib, oʻz iymon-eʼtiqod va dinu-diyonatlaridan voz kechgan kimsalar oxiratda bu qilmishlaridan afsus-nadomat chekib, barmoqlarini tishlab qolishlari haqida ogohlantirib oʻtiladi.

Sura nihoyasida esa Rahmon bandalari — haqiqiy moʻmin-musulmonlarning sifatlari va ularni jannat neʼmatlariga erishishlariga sabab boʻladigan xulq-atvorlari tasvirlanadi.

Qurʼoni Karimda, Alloh taolo tomonidan nozil qilingan barcha ilohiy kitoblar Furqon — haq bilan nohaqni ajratib berguvchi Kitob, deb atalaveradi. Bu suraga nom boʻlgan Furqondan murod esa Qurʼondir.