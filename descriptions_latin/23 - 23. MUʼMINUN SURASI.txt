«Muʼminun» soʻzi «moʻmin» soʻzining koʻplik shakli boʻlib, «moʻminlar» degan maʼnoni anglatadi. Ushbu nomning oʻziyoq surada moʻminlar haqida alohida soʻz ketishini bildirib turibdi. 
Maʼlumki, Makkada nozil boʻlgan suralarda aqiyda masalalari, tavhid, paygʻambarlik, qiyomat, qayta tirilish, bu dunyo hayotida qilingan amalga qarab, jazo yoki mukofot olish kabi masalalar bilan birga, «Laa ilaaha illalloh» axloqiyoti, yaʼni ushbu shahodat kalimasini aytib, moʻmin boʻlgan kishilarning odob-axloqi qanday boʻlishi haqida ham soʻz yuritilgan. «Muʼminun» ana shu borada oʻziga xos mavqega ega boʻlgan bir suradir.

Makkada nozil boʻlgan. 118 oyatdan iborat.