Ushbu sura ham oʻzining birinchi oyatida kelgan «mursalaat» («yuborilganlar») soʻzi ila nomlanadi.

Haq subhanahu va taoloning amri bilan farishta Jabroil alayhissalom Janobi Paygʻambarimiz Rasululloh sollallohu alayhi vasallamga oyatma-oyat olib tushgan Mursalot surai karimasida ham qiyomat kunining haqligi, uning azoblari, Alloh taoloning cheksiz qudrat va moʻʼjiza egasi ekani zikr qilinadi.

Sura borliqdagi baʼzi ishlarning tadbirini qilib turuvchi farishtalar bilan qasam ichilgan oyatlar ila boshlanadi.

Makkada nozil boʻlgan. 50 oyatdan iborat.