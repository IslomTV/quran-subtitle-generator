Ushbu suraning «Taloq» deb atalishining oʻzi uning asosiy mavzusidan xabar berib turibdi. Ushbu surada muhim sharʼiy ahkomlardan boʻlmish taloq masalasi, er-xotinning oʻzaro munosabatlari, taloqdan kelib chiqadigan idda, nafaqa, turar joy, emizuvchiga beriladigan haq va boshqa hukmlar toʻgʻrisida soʻz ketadi.

Surai karimaning avvalida taloq ikki xil (sunniy va bidʼiy) boʻlishi aytiladi va moʻminlar, agar muhtoj boʻlsalar, afzalini – sunniy taloqni tanlashga chaqiriladilar. Shu bilan birga, taloq qoʻyiladigan boʻlsa, shariatda koʻrsatilganidek munosib vaqtda, yaʼni hayzdan poklangan vaqtda qoʻyish tavsiya etiladi.

Madinada nozil boʻlgan. 12 oyatdan iborat.