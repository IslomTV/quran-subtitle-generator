Ushbu surada Nuh alayhissalomning ismlari va qissalari kelgani uchun, u Nuh surasi deb atalgan.

Makkada nozil boʻlgan boshqa suralar kabi Nuh surasi ham aqiydaning aslini muolaja qilib, iymon asoslarini yoritadi. Unda mashhur paygʻambarlardan Nuh alayhissalomning oʻz qavmlariga qarata qilgan daʼvatlarining boshlanishidan to toʻfon hodisasigacha boʻlgan qissalari bayon qilinadi. Surai karima Alloh taoloning amriga yurmaganlarning, paygʻambarlarga ergashganlar va qarshi chiqqanlarning oqibatlari nima boʻlishini bayon qiladi.

Sura Nuh alayhissalomning paygʻambar etib yuborilishi, kishilarni dinga daʼvat qilishlari va qavmlariga Alloh taoloning azobi haqida qoʻrqinchli xabar berishga taklif etilishlari bilan boshlanadi.

Makkada nozil boʻlgan. 28 oyatdan iborat.