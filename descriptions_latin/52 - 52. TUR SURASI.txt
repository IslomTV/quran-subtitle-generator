Surai karimaning birinchi soʻzi oʻziga ism boʻlib qolgan. Tur – Siynaa yarim orolidagi Alloh taolo Muso alayhissalom bilan gaplashgan togʻning ismi.

Oʻzga makkiy suralar kabi, bu surai karima ham iymon asoslari, paygʻambarlik, qayta tirilish kabi masalalarni muolaja qiladi. Asosan, oxirat dahshatlari, undagi neʼmat va azoblar, baxtiyorlarning va badbaxtlarning oqibati, boradigan joylari, haq ila botil oʻrtasidagi kurash, Nabiy alayhissalomning shaxslari va risolatlari haqida mushriklar qoʻzgʻagan shubhalar haqida soʻz ketadi.

Makkada nozil boʻlgan. 49 oyatdan iborat.