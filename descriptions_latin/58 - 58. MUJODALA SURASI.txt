Bu muborak sura ikki xilda nomlanib kelinmoqda.

Agar sura «Mujodila» deb nomlansa, «Tortishuvchi ayol», «Mujodala» deb nomlansa, «Tortishuv» deya tarjima qilinadi. Ikkala tarjimada ham Xavla binti Saʼlabaning shaxslariga ishora qilingan boʻladi. Odatda «Mujodala» nomi koʻproq ishlatiladi. Bu surani oʻrganish davomida Alloh taolo moʻmin-musulmonlarning hayotiy ishlariga bevosita aralashib, ularning notoʻgʻri ishlarini tuzatib turganining guvohi boʻlamiz. Yaʼni oilaviy ishlarda, er-xotin oʻrtasida boʻladigan muomalalarda Alloh taolo Oʻz oyatlari bilan tuzatishlar kiritib turganini koʻramiz.

Madinada nozil boʻlgan. 22 oyatdan iborat.