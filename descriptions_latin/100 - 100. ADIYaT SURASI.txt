Makkada nozil boʻlgan. 11 oyatdan iborat.

Ushbu surai karimaning nomi ham oʻzining birinchi oyatidagi birinchi soʻzdan olingan. «Adiyat» soʻzi «chopuvchilar» degan maʼnoni bildiradi. Ushbu surada esa «adiyat»dan mujohidlarning Alloh taoloning yoʻlidagi jihodda chopuvchi otlari koʻzda tutilgan. Alloh subhanahu va taolo ushbu surai karimada mujohidlar mingan otlarning turli sifatlari ila qasam ichib, inson oʻz Robbi neʼmatining qadriga etmasligini taʼkidlaydi. Shu bilan birga, u yaxshilik, molu dunyoni xush koʻrishi ham alohida taʼkidlanadi.

Va, nihoyat, oxiratda hamma narsa ayon boʻlishi bayon qilinadi.