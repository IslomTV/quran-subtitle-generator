«Ahzob» soʻzi «hizb»ning koʻpligi boʻlib, «guruhlar» yoki «firqalar» degan maʼnoni anglatadi. Dushmanlar barcha guruh va firqalari ila Islomga qarshi kurashganlari uchun «Ahzob» nomi bilan tarixga kirgan urush haqida hikoya qiluvchi oyatlari borligi sababli, ushbu sura «Ahzob» deb atalib qolgan.

Ahzob surasi ham oʻziga xos uslubga ega. Unda Badr urushidan to Hudaybiya sulhigacha boʻlgan davrdagi musulmon jamoasi hayotining turli jihatlari, Islom jamiyatining johiliy eʼtiqod va tasavvurlardan poklanish jarayoni haqida hikoya qilinadi. Shariatning yangi hukmlarini joriy etish haqida soʻz boradi. Shu bilan birga, ushbu surada Islomni va musulmonlarni er yuzidan yoʻq qilib tashlashga bel bogʻlagan kofir guruhlarga qarshi kurash ham tasvirlanadi.

Madinada nozil boʻlgan. 73 oyatdan iborat.