Makkada nozil boʻlgan. 8 oyatdan iborat.

Bu surai karimaning nomi ham oʻzining birinchi soʻzidan olingan. Alloh taolo bu surani «Tiyn», yaʼni anjir ila qasam ichish bilan boshlagani uchun oʻsha kalima unga nom boʻlib qolgan.

Alloh taolo avvalgi surada komil inson – Muhammad sollallohu alayhi vasallam haqlarida soʻz yuritdi. Ul zot Alloh taolo yaratgan maxluqot ichida eng mukammalidir. Bu surada esa, umuman, insonlar va ularning oqibati haqida, Alloh taolo iymon keltirganlarga nimalar tayyorlab qoʻygani haqida soʻz ketadi.