Ushbu suraning birinchi oyatidagi «muddassir» («burkanib yotgan») soʻzi unga nom qilib olingandir.

Xuddi Muzzammil surasidagi kabi, bu surada ham ulugʻ Nabiy alayhissalomning baʼzi shaxsiy xususiyatlari zikr qilinadi.

Surai karima Rasululloh sollallohu alayhi vasallamni daʼvat qiyinchiliklarini koʻtarishga va kishilarga ilohiy taʼlimotlarni jiddiyat ila etkazishga, kofirlarni ogohlantirishga, fojirlarning bergan ozorlariga sabr qilishga chaqirish bilan boshlanadi.

Soʻngra gunohkorlarga qiyomat kuni boʻladigan qiyinchiliklar, beriladigan shiddatli azoblar haqida bayon qilinadi.

Makkada nozil boʻlgan. 56 oyatdan iborat.