Ushbu surai karimaning ismi oʻzining birinchi soʻzidan olingandir. «Naaziʼaat» soʻzi lugʻatda «sugʻurib oluvchilar» degan maʼnoni bildiradi. Ushbu oyatda esa bu soʻz nimani anglatishi haqida ulamolar turli bahs qilgan boʻlsalar ham, «Gʻolib fikr «Jonni sugʻurib oluvchi farishtalar» degan maʼnodir», – deydilar. Binobarin, suraning keyingi toʻrt oyatida ham turli ishlarni bajaruvchi farishtalar bilan qasam ichilgan.

Noziʼot surasi makkiy suralardan boʻlib, xuddi boshqa makkiy suralar kabi aqiyda, vahdoniyat, paygʻambarlik, oʻlgandan soʻng qayta tirilish va jazo masalalarini muolaja qiladi. Suraning asosiy mavzusi qiyomat va uning sifatlari, taqvodorlarning oqibati-yu, jinoyatchi kofir-osiylarning qismatidir.

Makkada nozil boʻlgan. 46 oyatdan iborat.