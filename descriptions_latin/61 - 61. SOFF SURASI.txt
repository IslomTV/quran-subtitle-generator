Ushbu surai karimada kofirlar bilan urush boʻlib qolsa, moʻminlar bir saf boʻlib, shijoat ila kurash olib borishlari uqtiriladi. Suraning nomi shundan olingandir.

Bu sura ham madaniy suralardan biri boʻlib, bu dunyo va u dunyoda saodatga erishish uchun qanday «tijorat» olib borish zarurligi haqida soʻz yuritadi. Bu ulkan ishlarni bajarishning oʻzi boʻlmasligi, uni amalga oshirish uchun moʻmin-musulmonlarning saflari bir boʻlishi shart ekani uqtirib oʻtiladi. Surada Alloh taolo kishilarni hidoyatga boshlash uchun Muso alayhissalomni paygʻambar qilib yuborganini, u kishining vafotlaridan keyin odamlar ilohiy taʼlimotlardan uzoqlashib, notoʻgʻri yoʻlga kirib ketganlari, soʻng Iyso alayhissalomni yuborib, Tavrot taʼlimotini yangilagani va u zotga Muhammad alayhissalom haqlarida bashorat berishni topshirganini xabar qiladi.

Madinada nozil boʻlgan. 14 oyatdan iborat.