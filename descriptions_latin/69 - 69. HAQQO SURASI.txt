Bu surai karima oʻzining birinchi soʻzini oʻziga nom qilib olgan. «Al-haqqo» soʻzi lugʻatda «haqiqatda boʻluvchi» degan maʼnoni bildirib, qiyomat kunining nomlaridan biridir.

Bu surai karima boshqa suralar kabi aqiyda va iymonning sobit boʻlishiga qaratilgan boʻlib, unda qiyomat va uning dahshatlari, oxirat shiddatlari, Od, Samud, Lut, Firʼavn va Nuh qavmlariga oʻxshash buzgʻunchi, dinga qarshi boʻlgan qavmlarning oqibati nima boʻlgani haqida zikr qilinadi.

Shuningdek, Alloh subhanahu va taolo bu surada baxtiyorlar va badbaxtlar haqida ham xabar qiladi.

Makkada nozil boʻlgan. 52 oyatdan iborat.