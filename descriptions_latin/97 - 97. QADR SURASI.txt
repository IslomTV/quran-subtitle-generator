Madinada nozil boʻlgan. 5 oyatdan iborat.

Ushbu surai karimaning nomi ham oʻzining birinchi oyatidagi «Qadr» kalimasidan olingan, toʻgʻrirogʻi, «Laylatul Qadr» – «Qadr kechasi»dan olingan. Bu muborak kecha «Qadr» deb atalishining ikki xil maʼnosi bor. Birinchisi «qadr», yaʼni qadri ulugʻ, ikkinchisi «qadar», yaʼni bandalarning qadarini belgilashdir. Chunki Qadr kechasi qadri ulugʻ kechadir. Qadr kechasi bandalarning bir yillik qadarlari – taqdirlari belgilanadigan kechadir. Ushbu surai karima boshidan oxirigacha muborak Qadr kechasiga bagʻishlangandir.