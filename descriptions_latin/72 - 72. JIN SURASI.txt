Ushbu surai karimaning birinchi oyatidagi «jin» soʻzi unga nom boʻlib qolgandir.

Bu surada Islom aqiydasi asoslaridan boʻlgan yakka ilohlik, paygʻambarlik, oʻlgandan soʻng qayta tirilish, bu dunyoda qilgan amaliga yarasha oxiratda jazo yoki mukofot olish kabi masalalar aks etgan. Surada asosan jin haqidagi maʼlumotlar zikr qilinadi. Shu sababli ham u Jin surasi deb nomlangan. Oyatlarda jinlarga xos ishlar – ularning Qurʼon tilovatini eshitishlari, iymonga kelishlari, ularga xos ajoyib xislatlar, misol uchun, farishtalardan berkinib, yashirincha osmon xabarlarini tinglashlari, ularga qarata uchqun otilishi, baʼzi gʻaybiy sirlardan xabardor boʻlishlari va boshqa holatlar haqida xabar qilinadi.

Makkada nozil boʻlgan. 28 oyatdan iborat.