Makkada nozil boʻlgan. 19 oyatdan iborat.

Ushbu surai karimaning nomi uning birinchi oyatidagi «Aʼlaa» soʻzidan olingan. «Aʼlaa» soʻzi arab tilida «oliy qadar», «eng yuqori» degan maʼnoda boʻlib, bu Alloh subhanahu va taoloning sifati oliyalaridan biridir.

Aʼlaa surasi makkiy suralardan boʻlib, Alloh taoloning zoti oliysi va baʼzi sifatlarini, Uning qudrati va vahdoniyatiga dalillarni, vahiyni, Qurʼonning yaxshilarga manfaat beradigan mavʼiza ekanini va shunga oʻxshash masalalarni muolaja qiladi.